David
===========

Hej och välkommen till min sida för kursen phpmvc!

Jag heter alltså David och arbetar som konsult i Västerås. Jag bor här
tillsammans med min fru och två barn och läser alltså även denna kurs på
halvfart, så dagarna blir rätt fyllda dessa dagar.

Jag har några högskolepoäng kvar för att kunna ta ut min examen och nu när
deadlinen för att ta ut min examen börjar närma sig så kände jag att jag
ville passa på att ta till vara på studietiden som jag måste läsa för att få
mina saknade poäng.

Jag arbetar med Microsofts programvaror och i stor grad med SharePoint och
BizTalk, men jag har alltid brunnit för och suttit uppe sena kvällar med PHP,
MySQL och Apache. Jag har däremot inte gått några kurser i det tidigare och
därför är jag alltså nu här.

De tidgare kurserna htmlphp och oophp har varit jättebra och givande, och
nu fortsätter jag resan i vad som tycks bli ännu en intressant kurs!